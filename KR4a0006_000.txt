# -*- mode: mandoku-view; -*-
#+TITLE: 欽定補繪蕭雲從離騷全圖
#+DATE: 2015-08-24 23:44:49.784860
#+PROPERTY: ID KR4a0006
#+PROPERTY: BASEEDITION WYG    
#+PROPERTY: JUAN 序
<pb:KR4a0006_WYG_000-1a>¶
　　乾隆四十六年十二月十五日奉¶
㫖四庫全書館進呈書内有蕭雲從畫離騷圖一冊葢¶
　踵李公麟九歌圖意而分章摘句續為全圖博考前¶
　經義存規鑑頗合古人左圖右書之意但今書中所¶
　存各圖巳缺畧不全又如蓀荃蘭蕙以喻君子寄意¶
　遥深雲從本未為圖自應一併繪入以彰稱物芳著¶
　於古今圖書集成内採取補入南書房翰林等逐一¶
　考訂將應補者酌定藁本令門應兆倣照李公麟九¶
<pb:KR4a0006_WYG_000-1b>¶
　歌圖筆意補行繪畫以臻完善書仍舊貫新補者各¶
　注明録㫖簡端即以當序欽此¶
#+PROPERTY: JUAN [御製詩]
<pb:KR4a0006_WYG_000-2a>¶
御製題補繪蕭雲從離騷全圖八韻¶
畫史老田野披憐長巻情(四庫全書館進呈蕭雲從所/著離騷圖始知其善畫侍郎)¶
(曹文埴因進所藏雲從山水長巻末自識云河陽李晞/古作大障為髙宗所眷愛余草野中人無縁獻納雖衰)¶
(老極力勉為此巻藏之以俟知/我云云詞頗誠懇因為題句)不縁四庫輯那識此人¶
名六法道由寓三閭蹟以呈因之為手繪足見用心精¶
嵗久惜佚闕西清命補成共圖得百五(雲從踵李公麟/九歌為離騷圖)¶
(頗合古人左圖右書之意但今書只存卜居漁父合繪/一圖九歌九圖天問五十四圖其餘或原本未畫或舊)¶
(有今闕因命南書房翰林等逐一考訂令門應兆補繪/九十一圖合之原書六十四圖共一百五十五圖俾臻)¶
<pb:KR4a0006_WYG_000-2b>¶
(完/善)若史表幽貞姓屈性無屈名平鳴不平遷云可以汲¶
披閲凜王明¶
#+PROPERTY: JUAN [凡例]
<pb:KR4a0006_WYG_000-3a>¶
　　遵¶
㫖補繪蕭雲從離騷全圗凡例¶
　　一蕭雲從原書目録載有離騷全圖今已逸去應¶
　　為補繪按離騷一篇屈原一生梗概備載其間非¶
　　片楮所能殫其義因繹三閭之詞復考諸家之注¶
　　分文析句釐為三十二圗葢凖原書天問圗分繪¶
　　之例¶
　　一原書目録九章無圗葢雲從初輯是編未經繪¶
<pb:KR4a0006_WYG_000-3b>¶
　　畫者也按九章為屈原既放江南以後之作時序¶
　　不同景物亦異所宜分圗布景指事傳神於每章¶
　　各繪一圗興原書九歌同例¶
　　一原書凡例所載逺逰五圗闕今詳加恭考仍釐¶
　　為五圗以合原書之數至卜居漁父二篇原書既¶
　　有合圗兹不復繪免致繁複¶
　　一九辯招魂大招三篇原目凡例中既以宋玉景¶
　　差為屈原授經之士並引王注疑為屈子所作附¶
<pb:KR4a0006_WYG_000-4a>¶
　　存於後則亦宜㨿雲從纂輯體例一律補圗今九¶
　　辯按章為九圖招魂分叚為十三圖大招分段為¶
　　七圖¶
　　一楚辭各篇皆借香草以喻君子誠宜殿以芬芳¶
　　寫其髙潔雲從原書凡例亦稱香草一圖有志未¶
　　逮今按名别類分為十六圗以附於後至於椒榝¶
　　為木本芰荷為水花已㪚見於各篇所補圖内他¶
　　如茅薋菉葹之類凡所指為惡草者概不闌入¶
<pb:KR4a0006_WYG_000-4b>¶
　　一原書祇有三閭大夫鄭詹尹漁父合繪之一圖¶
　　九歌九圖天問五十四圖今自離騷篇起至香草¶
　　止為補繪九十一圗共成一百五十五圗庶幾圖¶
　　既補亡篇無剰義云爾¶
#+PROPERTY: JUAN 原序
<pb:KR4a0006_WYG_000-5a>¶
蕭雲從離騷圖原序¶
宋郭思畫論始例規鑒謂其與六籍同功四時並運也¶
夫有圖而後有書書義有六而象形指事猶然圖也六¶
經首易展巻未讀其詞先玩其象矣楚三閭大夫作離¶
騷九歌天問九章逺遊卜居漁父而其徒宋景以及淮¶
南長沙朔忌向褒輩皆擬之遂尊為經豈不以騷者經¶
之變也詩無楚而楚有騷文王化行南國漢廣江汜皆¶
楚屬已列十五國之先騷為經而經有圖不啻溯源於¶
<pb:KR4a0006_WYG_000-5b>¶
河洛矣竊見信州石本六經圗如律吕衡璿禮器小戎¶
豳風每多譌謬僭意紏訂之矣近睹九歌圖不大稱意¶
怪為改竄而天問亦随筆就藁大約徴形爍理使後人¶
翻覆玩繹悽絭以想古人處亂託憂之難而瓌琦卓譎¶
足以驚心動魄知隂陽鬼神之不可測俾明治亂之數¶
芳穢之辨有自來爾如窮文絶艷以視楚騷者則不知¶
騷之為經故也然吾尊騷於經則不得不尊騷而為圖¶
矣况離騷本國風而嚴斷於書九歌九章本雅頌而莊¶
<pb:KR4a0006_WYG_000-6a>¶
敬於禮竒法於易屬辭比事於春秋司馬史稱其志潔¶
行芳與日月爭光而漢宣帝以為合於經術豈余之臆¶
説耶盖聖人立象以盡意而書不盡言言不盡意一畫¶
之中櫽括遐𣺌乃世亦尊六經於文詞而不研其義不¶
研其義則制器尚象上繡下㑹以目治之者鮮矣馬鄱¶
陽通考載六經譜數百條亦謂騷有香草漁父諸本乃¶
知覃精於經者必稽詳於圖而後已紫陽夫子深惜樂¶
記説理而度數失傳易脱卦象離騷無能手畫者索圖¶
<pb:KR4a0006_WYG_000-6b>¶
於騷與索圖於經並論又可知矣余不敏抒毫補綴一¶
宗紫陽之注用備後來之勸懲而終歎古人之不見我¶
也乙酉中秋七日題於萬石山之應逺堂¶
#+PROPERTY: JUAN 目錄
<pb:KR4a0006_WYG_000-7a>¶
欽定四庫全書　　　　集部一¶
欽定補繪蕭雲從離騷全圖　楚辭類¶
　巻上¶
　　離騷經(三十二圖/今補)¶
　　九歌傳(九圖/舊有)¶
　巻中¶
　　天問傳(五十四圖/舊有)¶
　巻下¶
<pb:KR4a0006_WYG_000-7b>¶
　　九章傳(九圖/今補)¶
　　逺遊傳(五圖/今補)¶
　　卜居傳漁父傳(二篇各為一圖/舊有)¶
　　九辯傳(九圖/今補)¶
　　招魂傳(十三圖/今補)¶
　　大招傳(七圖/今補)¶
　　香草圖(十六圖/今補)¶
　　　　(臣/)等謹案¶
<pb:KR4a0006_WYG_000-8a>¶
　　欽定補繪離騷全圖三巻¶
　　　國朝蕭雲從原圖乾隆四十七年奉¶
　　勅補繪雲從字尺木當塗貢生考天問序稱屈原¶
　　　　放逐彷徨山澤見楚有先王之廟及公卿祠¶
　　　　堂圖畫天地山川神靈琦瑋譎佹及古聖賢¶
　　　　怪物行亊因書其壁呵而問之是楚辭之興¶
　　　　本由圖畫而作後世讀其書者見所徴引自¶
　　　　天文地理蟲魚草木與凡可喜可愕之物無¶
<pb:KR4a0006_WYG_000-8b>¶
　　　　不畢備咸足以擴耳目而窮幽渺往往就其¶
　　　　興趣所至繪之為圖如宋之李公麟等皆以¶
　　　　此擅長特所畫不過一篇一章未能賅極情¶
　　　　狀雲從始因其章句廣為此圖當時咸推其¶
　　　　工妙為之鐫刻流傳然原本所有祇以三閭¶
　　　　大夫鄭詹尹漁父合繪一圖冠於巻端及九¶
　　　　歌為九圖天問為五十四圖而目録凡例所¶
　　　　稱離騷經逺遊諸圖並已闕佚香草一圖則¶
<pb:KR4a0006_WYG_000-9a>¶
　　　　自稱有志未逮核之楚辭篇什挂漏良多¶
　　皇上㡬餘披覽以其用意雖勤而脱畧不免¶
　　特命内廷諸臣參考釐訂各為補繪於離騷經則¶
　　　　分文析句次為三十二圖又九章為九圖逺¶
　　　　遊為五圖九辨為九圖招魂為十三圖大招¶
　　　　為七圖香草為十六圖於是體物摹神粲然¶
　　　　大備不獨原始要終篇無剰義而靈均㫖趣¶
　　　　亦藉以考見其比興之原仰見¶
<pb:KR4a0006_WYG_000-9b>¶
　　大聖人游藝觀文意存深逺而雲從以繪事之微¶
　　　　荷蒙¶
　　宸鑒得為大輅之椎輪實永被榮施於不朽矣乾¶
　　　　隆四十九年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
